
1. Expliqueu molt breument els 7 serveis genèrics necessaris per a totes les aplicacions que
necessiten comunicació (+1 "servei" de no comunicació).

2. Expliqueu breument el concepte d’arquitectura de capes (torre de comunicacions, protocol
stack) que s’usa per implementar aquestes tasques.

3. Expliqueu molt breument els 3 aspectes que especifica i regula un protocol.

4. En un model de capes o arquitectura de protocols, definiu i relacioneu els conceptes de
protocol, interfície i servei. Incloeu a la relació qui proporciona serveis una capa N, quins
serveis usa, amb qui es comunica per oferir el servei associat, i si hi ha relació directa
entre capes no adjacents.

5. En un model de capes o arquitectura de protocols, què s’entén per PDU? En quin lloc de
la PDU es troba la informació que inclou una capa per comunicar-se amb la mateixa capa
de l’equip remot? I la informació que prové de la capa superior per ser lliurada a la capa
superior de l’equip remot?

6. Adjunteu i expliqueu breument el diagrama que mostra el camí que segueix i les
transformacions que pateix una PDU intercanviada entre una torre de comunicacions
emissora i una receptora.

7. Quins son i amb quina finalitat s’usen (què identifiquen) els 3 tipus d’adreces que calen
per tal que una aplicació que es troba en un equip d’una xarxa es pugui comunicar amb
una altra aplicació que es troba en un altre equip d’una altra xarxa?

8. Expliqueu breument els avantatges i inconvenients d’usar estàndards.

9. Què significa RFC? Què són les RFC?

10. A continuació hi ha les sigles d’organitzacions internacionals d’estandardització: ANSI,
ETSI, IEEE, IETF, ISO, ITU-T, ITU-R, W3C.
Digueu a quines organitzacions pertanyen i què signifiquen aquestes sigles, quina és la
seva pàgina web i descriviu breument (2-4 línies) a què es dediquen.

11. Llisteu els 2 models de torre (o pila) de comunicació (protocol stack) estàndards i digueu
quantes capes tenen.

12. Quin nom reben i quin(s) dels 7 serveis genèrics proporciona/en cadascuna de les 7 capes
del model OSI? Hi ha alguna capa que proporcioni més d’un dels 7 serveis genèrics de
comunicació.

13. Quin nom reben i quin(s) dels 7 serveis genèrics proporciona/en cadascuna de les capes
del model TCP/IP? Quina capa proporciona més d’un dels 7 serveis genèrics?

14. De forma genèrica, quina correspondència hi ha entre les capes del model TCP/IP i les del
model OSI? Tenint en compte que hi ha capes equivalents, quins noms de capes s’utilitzen
habitualment (independentment del model utilitzat)?

15. Com anomenem les PDU de cadascuna de les capes del model TCP/IP? A quines capes
del model TCP/IP s’usen els 3 diferents tipus d’adreces anomenats anteriorment?

16. Llisteu protocols coneguts associats a les diferents capes del model TCP/IP.

17. Quin dels 2 models de comunicació s’usa normalment? Per què creieu que és aquest
model el que s’usa i no pas l’altre?

18. Com a resum, digueu quines capes de la pila de protocols TCP/IP i del model OSI se
n’ocupen dels següents aspectes de la gestió de comunicacions a través d’una xarxa:
a. Dividir en trames el flux de bits a transmetre
b. Interconnectar xarxes i determinar la ruta que s’utilitzarà a través de les subxarxes
c. Transportar dades extrem a extrem (origen a destinació)
d. Intercanviar operacions i dades entre programes específics extrem a extrem (origen a
destinació)
e. Proporcionar fiabilitat a les dades entre equips de la mateixa xarxa
f. Proporcionar fiabilitat a les dades extrem a extrem
g. Intercanviar dades entre equips de la mateixa xarxa
h. Enviar i rebre bits directament al/del medi de transmissió
i. Establiment i control de sessions (“diàlegs”) entre aplicacions finals
j. Codificar les dades a transmetre entre aplicacions finals
k. Segmentació de les dades d’usuari

19. La meva línia de fibra òptica en teoria em permet rebre dades a 500000000 bps (500
Mbps). Quan descarrego un fitxer al meu ordinador amb l’aplicació FTP (File Transfer
Protocol) em surt una finestra amb la velocitat a la qual estic rebent dades i mai (ni a les 6
del matí, quan tothom dorm) no aconsegueixo superar els 450 Mbps (56,25 Mbytes per
segon). Sé positivament que el meu proveïdor de serveis d’Internet ISP és honest i
realment la línia és de 500 Mbps. Quina explicació, relacionada amb les arquitectures de
protocols i la comunicació que s’estableix al seu través, podeu donar a aquesta qüestió?

20. Llisteu els dispositius d’interconnexió de xarxa existents, associant-los a la capa de la
torre de comunicacions a la qual treballen (incloeu tant el nom en català/castellà com el
nom en anglès).

21. Expliqueu breument el funcionament dels repetidors (repeaters) i dels concentradors
(hubs), incloent-hi les similituds i diferències.

22. Expliqueu breument el funcionament dels ponts (bridges) i commutadors (switchs),
incloent les similituds i diferències.

23. Expliqueu breument per què són necessaris i la idea del funcionament dels “ponts
transparents amb arbre d’expansió” / l’algorisme d’arbre d’expansió.

24. Expliqueu breument la diferència principal entre “ponts traductors” i ponts.

25. Expliqueu breument el funcionament dels encaminadors (routers).

26. Expliqueu breument el funcionament de les passarel·les (gateways).

27. Expliqueu molt breument la diferència principal entre repetidors i concentradors, i la
diferència principal entre ponts i commutadors.

28. Expliqueu molt breument la diferència principal entre concentradors i commutadors.

29. Els concentradors (i repetidors), commutadors (i ponts) i encaminadors, prenen algun
tipus de decisió per distribuir les dades entre els diferents medis de transmissió que tenen
connectats? Per als dispositius que hàgiu contestat que sí, quines PDU i quin camp de la
seva capçalera analitzen per prendre les decisions?

30. Quines dades analitza una passarel·la de nivell d’aplicació? Poseu-ne algun exemple.

31. Incloeu i expliqueu les figures-resum on es veu l’estructura de capes dels diferents
dispositius d’interconnexió de xarxes, incloent-hi què hi sol haver connectat als seus ports
(entrades/sortides).


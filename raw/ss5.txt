
1. Quina és la capa de la torre de comunicacions que ens permet connectar xarxes i que
necessita de mecanismes d’adreçament global per poder enviar informació fins a
qualsevol equip de qualsevol xarxa?

2. Quin tipus de dada són les adreces IP? Llisteu i poseu un exemples de cadascuna de les
diferents maneres de representar-les hi que hi ha.

3. Expliqueu breument el format de les adreces IP i els conceptes de NetID i de HostID en
aquestes adreces. Per què les adreces IP s’assignen a les interfícies en comptes de als hosts
/ routers?

4. Una organització gran vol una xarxa amb adreces globals a Internet. Qui assigna les
adreces? Què se li assignarà a aquesta organització, i què podrà assignar ella?

5. Quins avantatges i inconvenients té el fet d’usar adreces IP per comptes p.e. d’usar noms?

6. Expliqueu breument l’esquema d’adreçament classful, i quants bits tenen associats de
NetId i HostId, i com es poden distingir els tipus de classes A, B, C i D.

7. Expliqueu breument les adreces de difusió i identificació que es defineixen (quan els
identificadors de xarxa i de host són tot 0’s i/o tot 1’s).

8. Expliqueu breument quines són i per què s’usen les adreces especials privades o no
encaminables, les localhost i les zeroconf.

9. Expliqueu breument per a què es fan servir les màscares, quin és el seu format típic i quin
és el seu funcionament.

10. Expliqueu breument l’esquema classless (Classless Inter-Domain Routing, CIDR). Per
què ha calgut usar CIDR? Quina relació tenen les adreces CIDR amb les màscares? Què
és la notació CIDR (o de barra)?

11. Expliqueu breument per a què s’utilitzen les subxarxes, qui les pot crear i com.

12. Si es té l'adreça d'un equip i els bits (o la màscara) de la (sub)xarxa, com es calcula
l'adreça de la (sub)xarxa i com es calcula l'identificador de l'equip dins la (sub)xarxa?
Poseu-ne un exemple.

13. Quan tenim n bits de HostID, tant en esquemes classful com classless, es poden usar totes
les combinacions possibles de bits per identificar equips dins la xarxa? Quans equips
podrem identificar amb n bits?

14. En esquemes d’adreçament classful, quan tenim una subxarxa amb m bits de Net’ID (no
NetID), es poden fer servir totes les combinacions possibles de bits per identificar les
subxarxes? Quantes subxarxes podrem identificar amb m bits? I en esquemes classless
(CIDR)?

15. Expliqueu breument què són les superxarxes i com es creen.

16. Expliqueu breument les diferències entre les adreces IPv6 i les IPv4 pel que fa al número
de bits, la seva representació i les seves parts.

17. Quina diferència hi ha entre encaminament (routing) i reencaminament (forwarding)?

18. Expliqueu les diferències pràctiques entre encaminament directe i indirecte. Quines són
les adreces físiques i de xarxa, tant d’origen com de destinació, en un encaminament
directe? I en un encaminament indirecte?

19. Si tinguéssiu només encaminament indirecte, podríeu tenir interconnexió de xarxes?

20. Quina informació tindrà una taula d’encaminament per poder encaminar? Quin
coneixement ha de tenir un equip o un router de la resta de la xarxa per poder encaminar?

21. Per què importa l’ordre en què afegim entrades a la taula d’encaminament? Quin ordre
han de seguir? Quines entrades especials pot tenir una taula d’encaminament?

22. Expliqueu breument què passa quan 1 datagrama arriba a un equip (host o router).
